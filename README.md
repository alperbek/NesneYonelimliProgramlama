# Nesne Yönelimli Programlama (Object Oriented Programming) Dersleri — 12 Saat Video
İzmir Bakırçay Üniversite Bilgisayar Mühendisliğinde BİL 201.Nesne Yönelimli Programlama dersinde anlattığım ders videolarını tek bir kaynakta toparlamak ve bu özgün içerikten isteyen herkesin yararlanabilmesi için bu yazı yazmaya karar verdim. Umarım herkes için faydalı olur…
- Konuları anlatırken neye dikkat ettim?
- Bol uygulama yapmaya
- Clean Code anlatmaya
- SOLID tasarım prensiplerine giriş yapmaya

# Kısa Giriş: “Nesne Yönelimli Programlama Nedir?”
Nesne yönelimli programlama (NYP), nesneyi merkezine alan bir programlama yaklaşımıdır/paradigmasıdır. Nesneye yönelik programlama ya da nesne merkezli programlama gibi Türkçe karşılıkları ve kullanımları mevcuttur. Nesne yönelimli programlama terminolojisindeki “object/nesne” ve “oriented/yönelimli” kavramları ilk olarak 1966 veya 1967 yılında NYP’nin babası olarak bilinen Alan Kay tarafından kullanılmıştır. NYP paradigmasının bazı özelliklerini destekleyen ilk programlama dili olan Simula’dan sonra, Alan Kay, Dan Ingalls, Adele Goldberg ve arkadaşları tarafından NYP paradigmasını tam destekleyen programlama dili Smalltalk’ın ilk versiyonu 1969–1972 yılları arasında Xerox PARC’ta geliştirilmiştir.

NYP paradigmasında dünyadaki herhangi bir şeyi bir nesne olarak düşünmek hem basittir hem de doğal hayatın akışına uygun bir yaklaşımdır. Dolayısıyla NYP’nin yordamsal programlama yaklaşımının genişletilmiş ve gerçeğe çok daha yakın bir versiyonu olduğunu söylemek mümkündür. Değişkenler ve fonksiyonlar (metotlar) bu yaklaşımda da kullanılır fakat burada ana odak noktası nesnelerdir.
Yordamsal programlamadaki büyük ve karmaşık sistemleri tasarlamak yerine, birbiriyle iletişim ve etkileşim halinde nesnelerin olduğu bir dünya kolayca tasarlanabilir. NYP paradigmasını destekleyen bir dilin aşağıdaki dört özelliğe sahip olması gerekmektedir. Bu özelliklerin tanımlarını yapmadan önce Sınıf ve Nesne kavramlarının tanımlanması ve içselleştirilmesi gerekmektedir.
- Soyutlama (Abstraction)
- Sarmalama/Paketleme (Encapsulation)
- Kalıtım/Miras (Inheritance)
- Çok biçimlilik (Polymorphism)

## Derse ait Medium Yazısı
- https://www.youtube.com/playlist?list=PLculWlrKWPZdkNUYU4VCebIfW2oDT1Qhz

## Derse ait Youtube Videoları
- https://www.youtube.com/playlist?list=PLculWlrKWPZdkNUYU4VCebIfW2oDT1Qhz
